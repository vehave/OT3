<!DOCTYPE html>
<html  xmlns="http://www.w3.org/1999/xhtml" lang="fi">
<head>
<meta charset="UTF-8" />
<link href="tyyli.css" rel="StyleSheet" type="text/css" />
<title>OT 3</title>
</head>
<body>
<h1>QR-koodisuunnistus kahdeksannen luokan kemiaan</h1>
<p>Oppimistehtävän näkökulmaksi on valittu opettajanäkökulma.</p>
<h2>Oppimistilanteen kuvaus ja lomaketekniikka-analyysi</h2>
<p>Oppimistilanteessa lomakkeita hyödynnetään QR-koodisuunnistuksen rastitehtävien välineenä. 
QR-koodisuunnistuksen kohderyhmänä ovat kahdeksasluokkalaiset, jotka opiskelevat kemiassa 
maankuoresta löytyviä raaka-aineita. Rastitehtävät liittyvät enimmäkseen metalleihin, vaikka 
niissä käsitellään myös yleisesti maalajeja ja mineraaleja. QR-koodisuunnistuksessa on viisi 
rastia, joista kukin liittyy yhteen aiheeseen. Nämä aiheet ovat: </p>
<ul>
<li>Maalajit ja mineraalit</li>
<li>Metallit</li>
<li>Metalliseokset</li>
<li>Metallit ja ympäristö</li>
<li>Metallien valmistus</li>
</ul>
<p>QR-koodisuunnistus on tarkoitus toteuttaa yhdellä 90 minuutin kaksoistunnilla. 
Ennen oppimistilannetta opettaja on käynyt kiinnittämässä eri puolille koulua tai ulos 
koulun lähiympäristöön laminoidut QR-koodit, joiden sijainnit hän merkitsee koulun 
pohjakarttaan. Opettaja monistaa riittävästi kopioita pohjakartasta tai jakaa 
pohjakartan sähköisesti esim. Google Classroomissa. Oppilaat jakautuvat oppimistilanteen 
alussa pareiksi. Työpari päättää itse, missä järjestyksessä kiertää rastit. Oppilasparit 
ja vastaavat lomakkeisiin puhelimen avulla, minkä jälkeen palataan luokkaan. Lomakkeisiin 
vastaamisessa on tarkoitus hakea vastauksia netistä. Tämä ohjeistetaan oppilaille. Riittää, että 
toinen parista vastaa lomakkeeseen, jolloin toisen puhelinta voidaan käyttää pelkästään 
tiedon hakemiseen. Oppilaita ei ohjeisteta nopeuskilpailuun, koska se johtaisi rastitehtävien 
vastausten arvailuun.  
</p>
<p>Lomakkeet on toteutettu Google Formsilla. Neljä lomaketta sisältää vain yhden kysymyksen, 
jossa on linkki Genially-sovelluksella tehtyyn pelilliseen tietovisaan. QR-koodisuunnistus 
on työtapana melko pelillinen, jolloin myös rastitehtävien olisi hyvä olla pelillisiä. 
Lomakkeella on kuitenkin tärkeä merkitys, koska Genially ei tarjoa oppimisanalytiikkaa. Kun 
oppilaat ovat läpäisseet Genially-tietovisan, he saavat koodisanan, joka annetaan lomakkeen 
kysymyksen vastauskenttään. Lomakkeen avulla voidaan siten kontrolloida, että oppilaat 
tekevät Genially-tietovisat. Lomakeesta saadaan tietona myös lähetysajat, jolloin opettaja 
voi rajallisesti nähdä, mikäli jokin työpari saa vastaukset toiselta työparilta. Tosin rasteja 
on vähemmän kuin oppilaspareja, joten lomakkeita lähetetään väistämättä melko lähekkäisinä aikoina. 
Metallien valmistukseen liittyvä lomake on vähän erilainen kuin muut lomakkeet. Se sisältää lyhyen 
videon, josta on yksi monivalintakysymys ja kaksi avointa kysymystä.</p>
<p>Genially-tietovisalinkin sisältävät lomakkeet antavat välittömän palautteen lomakkeen 
lähetyksen jälkeen. Ne kertovat palautteena, onko annettu koodisana oikein ja kertovat oikean 
koodisanan. Oikea koodisana on lisätty lomakkeisiin kolmella kirjoitusasulla, pienillä kirjaimilla, 
isoilla kirjaimilla ja isolla alkukirjaimella. Videon sisältävä 
lomake antaa välittömän palautteen monivalintakysymyksestä. Siinä oleviin avoimiin kysymyksiin 
ei kuitenkaan ole automaattista tarkistusta. Avoimiin kysymyksiin saa kuitenkin malliratkaisut 
välittömästi palautteena. Automaattinen tarkistus ei toimi pitkissä avoimissa vastauksissa. Lomakkeet 
keräävät sähköpostiosoitteet, jolloin opettaja saa tiedon vastaajasta. Oppilaat pitää 
kuitenkin ohjeistaa vastaamaan koulun GMAIL-sähköpostiosoitteella. Lomakkeelle voi myös 
edellyttää kirjautumisen koulun GMAIL-sähköpostiosoitteella, jolloin ohjeistusta ei tarvita. Google Forms 
ei mahdollista Genially-tietovisan upotusta. Mikäli lomakkeen kirjoittaisi HTML5-editorissa itse, 
voisi tietovisat upottaa, mikä lisäisi lomakkeiden selkeyttä. YouTube-videon upotus onnistuu 
kuitenkin myös Google Formsissa. Seuraavat ominaisuudet olisivat siis ihanteelliset 
lomaketekniikalle tässä oppimistilanteessa:</p>
<ul>
<li>Tiedon automaattinen keräys vastaajasta sähköpostiosoitteen avulla</li>
<li>Mahdollisuus lisätä monivalintakysymyksiä ja avoimia kysymyksiä</li>
<li>Automaattinen tarkistus monivalintakysymyksistä ja lyhyistä avoimista 
kysymyksistä</li>
<li>Mallivastaukset kaikkiin kysymyksiin</li>
<li>Lähetysaikatietojen kerääminen</li>
<li>Videoiden ja verkkosisällön upotus</li>
</ul>
<p>Vaikka Google Formsissa on puutteita upotuksen osalta, on 
sen käyttö perusteltua Googlen ympäristöjä käyttävässä peruskoulussa. Lomakkeen rakenne 
on oppilaille tuttu, eikä vastaajan tarvitse täydentää nimeään lomakkeisiin. HTML5-kieltä 
kirjoittamalla lomakkeen tekeminen olisi myös paljon työläämpää opettajalle. Verkkosisällön upotus 
on kuitenkin melko rajallista myös muissa valmiissa lomaketyökaluissa. Esim. Moodleen voi lisätä H5P-upotuksia 
mutta kovin monipuolisesti verkkosisältöä ei sinnekään voi upottaa. Verkkosisällön upotus onnistuu 
Peda.net-ympäristössä, kun kirjoittaa HTML5-kieltä. Microsoft Forms ja Webropol eivät 
mahdollista verkkosisällön upotusta.</p>
<h2>Tavoitteet</h2>
<p>Oppimistilanteessa on tavoitteena tutustua metalleihin ja hieman muihinkin maankuoren 
aineisiin. Metalleihin tutustutaan niiden ominaisuuksien ja käyttökohteiden näkökulmista. 
Ympäristön kestävä kehitys on myös merkittävä näkökulma oppimistilanteessa. Kestävää kehitystä 
käsitellään koko metallin elinkaaren näkökulmasta. Työskentelytaitojen osalta harjoitellaan 
yhteistyön tekemistä työparin kanssa ja tiedon hakemista. Tieto- ja viestintäteknologiaan 
liittyen harjoitellaan tietolähteiden käytön lisäksi QR-koodien lukemista. Perusopetuksen 
opetussuunnitelman perusteissa mainitaan sivuilla 394-395 seuraavat oppiainetavoitteet kemialle 
vuosiluokille 7-9:</p>
<ul>
<li>T3 ohjata oppilasta ymmärtämään kemian osaamisen merkitystä omassa elämässä, 
elinympäristössä ja yhteiskunnassa</li>
<li>T4 ohjata oppilasta käyttämään kemian osaamistaan kestävän tulevaisuuden 
rakentamisessa sekä arvioimaan omia valintojaan luonnonvarojen kestävän käytön 
ja tuotteen elinkaaren kannalta</li>
<li>T9 ohjata oppilasta käyttämään tieto- ja viestintäteknologiaa tiedon ja 
tutkimustulosten hankkimiseen, käsittelemiseen ja esittämiseen sekä tukea oppilaan 
oppimista havainnollistavien simulaatioiden avulla</li>
<li>T12 ohjata oppilasta käyttämään ja arvioimaan kriittisesti eri tietolähteitä sekä 
ilmaisemaan ja perustelemaan erilaisia näkemyksiä kemialle ominaisella tavalla</li>
<li>T14 ohjata oppilasta ymmärtämään perusperiaatteita aineen ominaisuuksista, 
rakenteesta ja aineiden muutoksista</li>
</ul>
<p>T3 toteutuu oppimistilanteessa, koska metalleja käytetään oppille tutuissa käyttökohteissa. 
T4 toteutuu oppimistilanteessa, koska metalleja ja niiden elinkaarta käsitellään kestävän 
kehityksen näkökulmasta. T9 ja T12 toteutuvat oppimistilanteessa, koska tieto- ja 
viestintäteknologiaa käytetään tiedon hankkimiseen tietolähteistä. T14 toteutuu, koska 
oppimistilanteessa tutustutaan metallien ominaisuuksiin.</p>
<p>Oppimistilanne sisältää myös perusopetuksen laaja-alaisen osaamisen tavoitteiden suuntaista 
toimintaa. Laaja-alaisen osaamisen tavoitteita on mainittu perusopetuksen opetussuunnitelman 
perusteissa sivuilla 20-24. Tavoite L1 toteutuu oppimistilanteessa, koska ajatteluun ja 
oppimaan oppimiseen sisältyy 
tiedon hankkiminen. Tavoite L4 toteutuu, koska oppimistilanteessa tulkitaan videota ja 
muita tietolähteitä monilukutaitoa kehittäen. Tavoite L5 toteutuu, koska oppimistilanteessa 
tutustutaan tieto- ja viestintäteknologian käyttöperiaatteisiin. Tavoite L7 toteutuu, koska 
kestävä kehitys on vahvasti mukana lomakkeiden sisällöissä.</p>
<h2>Lomakkeet</h2>
<img src="Maalajit ja mineraalit.png" style="max-width: 10%;">
<p></p>
<a href="https://docs.google.com/forms/d/e/1FAIpQLSeZmc7i3YUe1CIB96h1yKud8JneIubwwbDwTUckuhrya2ASWQ/viewform?usp=sf_link">Maalajit ja mineraalit</a>
<p></p>
<img src="Metallit.png" style="max-width: 10%;">
<p></p>
<a href="https://docs.google.com/forms/d/e/1FAIpQLSc3i6NTUHXS-0DnMx5xOvdjZy3XHKM7nerGS9XempB1gvIcKg/viewform?usp=sf_link">Metallit</a>
<p></p>
<img src="Metalliseokset.png" style="max-width: 10%;">
<p></p>
<a href="https://docs.google.com/forms/d/e/1FAIpQLSexqN8hIaJe19W8w6XkXjKG3K5-3pFTM9rWpy2323kD6864qQ/viewform?usp=sf_link">Metalliseokset</a>
<p></p>
<img src="Metallit ja ympäristö.png" style="max-width: 10%;">
<p></p>
<a href="https://docs.google.com/forms/d/e/1FAIpQLSdmHEY9T97fEBC-EPFyZi73jomgOOdjudg10FPw-IgaDq_A0w/viewform?usp=sf_link">Metallit ja ympäristö</a>
<p></p>
<img src="Metallien valmistus.png" style="max-width: 10%;">
<p></p>
<a href="https://docs.google.com/forms/d/e/1FAIpQLSfh5KE4oax_vTKaNe-VS_5h2YvtUgaZiKtb367KKkDn6HF26g/viewform?usp=sf_link">Metallien valmistus</a>


</body>
</html>
            